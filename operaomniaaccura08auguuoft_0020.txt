10 s. AUGUSTINI muscom

Consolatur tanquam in via , sed si nos intelligamus viam:
quia tota ista vita , ct omnia quibus uteris in hac vita, sic
tibi debent cssc tanquam stabulum viatori, non tanquam
domus habitatori. Memento peregisse te aliquid, restare ”
aliquid ε divertisse te ad refectionem, non ad defectionem.

Vll. Sunt qui dicunt: Deus bonus, magnus, summus,
invisibilis, aeternus , incorruptibilis, vitam :eternam nobis
daturus est, et illam incorruptionem quam in resurrec-
tione promisit : ista vero saecularia et temporalia ad ‹1ae-
mones pertinent, et ad potestates illas harum tenebrarum.
Dicendo haec , quando amore implicantur harum rerum ,
dimittunt Deum, quasi ad quem ista non pertineant, et
quaerunt nefandis sacrificiis, ac nescio quibus remediis,
aut nescio qua hominum illicita persuasione, providere
sibi quod temporale est , veluti pecuniam, uxorem , filios,
et si qua sunt quae humanam vitam aut consolantur tran-
seuntem, aut impediunt ambulantem. Contra istam opi-
nionem divina providentia vigilante, ut ostenderet Deus
ad se pertinere ista omnia, ct in sua esse potestate, non
solum [eterna quae in futurum promisit, verumetiam tem-
poralia quae in terra dat quibus voluerit, et quando vo-
luerit opportune, sciens cui det , cui non det, tanquam
medicus medicamenta, sciens melius morbum aegroti quam
ipse aegrotus :ut ergo Deus hoc ostenderet, distribuit tem-
pora Veteris ot Novi Testamenti. In Veteri Testamento
promissiones sunt rerum terrenarum 3 in Novo autem regni
coelorum. Pleraque praecepta Deum colendi et recte vi-
vendi, ipsa sunt et ibi et hic ; sed quia promissio ibi alia
videtur, alia hic, jubentis imperium et obedientia ser-
vientis eadem est, sed merces quasi non est eadem. Ete-
nim illis dictum est , ut accipiatis terram promissionis, ut
in illa regnetis, ut inimicos vestros superetis , ut ab eis
non subjugemini, ut omnia vobis abundent in hac terra ‚

