ENARRAno 1 nv PsALMtJM XXXIV, smm. 1. 11

ut filios procreetis1. Haec terrena promissa sunt , sed ta-
men figurata. F ac aliquos sic illa accipere, quomodo pro-
missa sunt z et vere multi sic aeceperunt. Nam data est«
terra filiis Israel ‚ datae sunt divitiae, dati sunt filii et ste-
rilibus et aniculis rogantibus Deum ‚ et de ipso solo prae-
sumentibus ‚ et alium sibi adjutorem nee ad ista quaeren-
tibus. Vocem Domini in corde audierunt : « Salus tua ego
» sum. » Si ad aeterna, quare non ad temporalia? Ostendit
hoc Deus in causa viri illius sancti Job ε quia et ipse dia-
bolus auferendi haec non habet potestatem , nisi cum ac-
ceperit a summa illa potestate. Invidere potuit Sancto,
nocere numquid potuit? Accusare potuit, damnare num-
quid potuit? numquid valuit aliquid tollere, numquid vel
unguem, numquid vel capillum laedere, nisi Deo diceret:
« Mitte manum tuam²?» Quid est, «Mitte manum tuamP»
Da potestatem. Accepit. Ille tentavit, ille tentatus est.
Tentatus tamen vicit, tentator victus est. Deus enim qui
diabolo permiserat ut illa tolleret, illum servum suum
interius non deseruerat, et ad ipsum diabolum superan-
dum animam servi sui frameam sibi fecerat. Quantum
valet hoc? De homine dico. Victus in paradiso³‚ victor in
stercore. Ibi victus est a diabolo per mulierem , hic vicit
diabolum et mulierem. « Locuta es ‚ inquit, tanquam una
>› ex insipientibus mulieribus. Si bona percepimus de
» manu Domini, mala quare non sustineamus ⁴? » Quam
bene audierat: « Salus tua ego sum. »

VIII. « Confundantur et revereantur requirentes ani-
» mam meam5. » Respice ad homines. «Orate, inquit, pro
» inimicis vestrisss. » Sed hic prophetia est. Et quae figura
optandi dicuntur, animo prophetandi explicantur. lllud
fiat et illud fiat, nihil est aliud quam, hoc et hoc futurum

¹ Exod. xxm , 25-31. - ² Job. 1 , 11. — 3 Geu.111‚ 6. ·- A Job. 11, 10.
—- ⁵ Psal. xxxiv, 4. - ⁶ Matth. v, 44.

