ENARRATIO m PsALMUM xmv. 285

ipse invenit multa foeda , et amavit nos z si aliquid foedi q
invenerimus in eo, non amemus. Quia et hoc ipsum quod
carnem indutus est, ut de illo etiam diceretur: « Vidimus
» eum, et non habebat speciem neque decorem1 ε >ι si
consideres misericordiam qua factus est, et ihi pulcher
est. Sed ,Iudaeorum personam gerebat Propheta, cum di-
ceret ε « Vidimus eum, et non habebat speciem neque
» decorem. » Quare? Quia non in intellectum. Intelligenti-
bus autem , « Et Verbum caro factum est ², » magna pul-
chritudo est, « Mihi autem absit gloriari , dixit unus ami-
» corum Sponsi, nisi iu cruce Domini nostri J esu Christi3.»
Parum est ut non inde erubescas ‚ nisi etiam et glorieris.
Quare ergo non habuit speciem neque decorem? Quia
Christus crucifixus , Judaeis quidem scandalum, Gentibus
stultitia. Quare autem et in cruce habuit decorem? Quia
quod stultum est Dei, sapientius est quam homines 3 et
quod infirmum est Dei, fortius est quam homines& Nobis
ergo jam credentibus, ubique sponsus pulcher occurrat.
Pulcher Deus, Verbum apud Deum: pulcher in utero
Virginis, ubi non amisit Divinitatem , et sumpsit humani-
tatem : pulcher natus infans Verbum3 quia et cum esset

infans , cum sugeret, cum manibus portaretur, coeli lo-
cuti sunt, Angeli laudes dixerunt , Magos stella direxit,

adoratus est in praesepi, cibaria mansuetorum5. Pulcher
ergo in coelo, pulcher in terra, pulcher in utero, pulcher
in manibus parentum, pulcher in miraculis, pulcher in
flagellis, pulcher invitans ad vitam, pulcher non curans
mortem3 pulcher deponens animam , pulcher recipiens3

pulcher in ligno , pulcher in sepulcro, pulcher in coelo.
‘In intellectum audite Canticum , nequeaoculos vestros a

a splendore pulchritudinis illius avertat carnis infirmitas.

¹ lsai. mn, 2. —- ² Joan. 1, 14. —- 3 Gal. x* , 14. —- 4 1 Cor. 1, 23 ct 25.
·- ⁵ Luc. 1¹, 8-143 ct Mattb. n, 1.

