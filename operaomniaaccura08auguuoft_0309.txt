ENARRATIO IN PsAmfflM xmv. 295

dimisit patrem et matrem 3 et adhaesit uxori suae, ut essent,
duo in carne una1 ; non conjectura nostra , sed attestante
Apostolo, et dicente : « Sacramentum hoc magnum est,
» ego autem dico in Christo et in Ecclesia2. » Dimisit
enim patrem quodam modo : non omnino dimisit veluti
ad separationem, sed ad susceptionem humanae carnis,
Quomodo dimisit? « Quia cum esset in forma Dei, non
n rapinam arbitratus est esse aequalis Deo, sed semet-
» ipsum exinanivit, formam servi accipiensss. » Quomodo
dimisit et matrem? Gentem Judaeorum, synagogam illam
haerentem veteribus sacramentis. Ad ipsam figuram per-
tinet quod ait: « Quae est mihi mater, aut qui fratres⁴P »
Ille enim intus docebat , illi soris stabant. Videte si non
modo ita sunt Judaei. Docet Christus in Ecclesia, illi foris
stant. Socrus ergo quid est? Mater sponsi Domini nostri
Jesu Christi, synagoga est. Proinde nurus ejus Ecclesia ,
quae veniens de Gentibus non consensit in circumcisionem
carnalem, divisa est adversus socrum suam. « Accingere
5> gladium tuum. » De potentia hujus gladii loquebamur,
cum ista diceremus.

XIII. « Accingere gladium tuum , » sermonem tuum:
« Circa femur potentissime, » circa femur habens gla-
dium. Quid est, « Circa femur? » quid significat de se-
more‘? Carnem. Unde illud est : α Non deficiet princeps
» de Juda, et dux de femoribus ejus5. » Nonne etipse
Abraham , cui promissum erat semen , in quo benedice-
rentur omnes gentes, quando misit servum suum ad quae-
rendam et ducendam uxorem filio suo, unde veniret illud
semen sanctum, in quo benedicerentur omnes gentes3
fide tenens, in illa veluti humilitate seminis esse magni-
tudinem nominis , id est, Filium Dei venturum ex filiis

¹ Gen. 11, 24, —- ² Ephes v ‚ 32. —- 3 Philip. 11‚6. — 4 Matth. xn, 48.
—— 5Gen.x1.1‹‚ 10. Δ

