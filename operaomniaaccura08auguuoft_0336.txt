322 s. Arousnm Erlscom

» nos nimis: n id egit ut ibi esset tranquillitas magna.

Vl. Videteipsam tranquillitatem ε « Propterea non ti·-
» mebimus3 cum conturbabitur terra, et transferentur
» montes in cor maris. υ Tunc non timebimus. Quaeramus
montes translatos 3 et si invenire potuerimus, manifestum
est quia ipsa est securitas nostra. Dominus quippe dixit
Discipulis, « Si habueritis fidem sicut granum sinapis,
» dicetis monti huic ε Tollere et mittere in mare, et fiet1.»
Forte, « Monti huic , » de se ipso dixit, dictus est enim
mons z « Erit in novissimis temporibus manifestus mons
» Domini. » Sed iste mons super alios montes collocatus
est :quia et Apostoli montes, portantes montem hunc.
Ideo sequitur ε « Erit in novissimis temporibus manifestus
» mons Domini, paratus in cacumine montium ². » Trans-
cendit ergo cacumina montium omnium, et in cacumine
omnium montium collocatus est, quoniam montes sunt
annuntiantes montem. Mare autem significat hoc saecu-
lum, in cujus maris comparatione tanquam terra videbatur
gens J udaeorum. Non enim idololatriae amaritudine tegeba-
tur , sed erat tanquam arrida , amaritudine Gentium tan·
quam mari circumdata. Futurum erat ut turbaretur terra,
id est, illa ipsa gens Judaea3 et transferrentur montes in
cor maris, id est, primo ipse mons magnus paratus in ca-
cumine montium. Deseruit enim gentem Judaeam , et
factus est in Gentibus3 translatus est de terra ad mare.
Transferentibus quibus Ρ Apostolis‚ quibus dixerat 2« Si ha-
» bueritis fidem in vobis tanquam granum sinapis , dicetis
>› monti huic: Tollere et mittere in mare, et fiet : » id
est, per fidelissimam vestram praedicationem fiet ut mons
iste, hoc est, ego ipse praedicer in Gentibus, glorificer
in Gentibus, agnoscar in Gentibus, et fiat quod de me
praedictum est, α Populus quem non cognovi, servivit

¹ Matth. xvii, ις). - ² Isa'i 1¹, 2.

