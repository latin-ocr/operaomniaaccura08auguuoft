ENARRATIO 1 IN PsALMUM XLvm, SERM. 1. 371

AEnigma est obscura parabola quae difficile intelligitur,
Quantumvis excolat homo cor suum , ct ad interiora in-
telligenda refugiat , quandiu per corruptibilitatem carnis
hujus videmus, ex parte videmus. Assumpta autem incor-
ruptione, in resurrectione mortuorum, cum apparuerit
Filius hominis judicaturus vivos et mortuos, tunc videbi-
tur Filius hominis, qui primo judicatus est, judicans, dis-
cernens malos a bonis , ponens malos a sinistris, bonos a
dextris. Videbunt illum et boni et mali, sed malis dicet :
« Ite in ignem aeternum -: » bonis autem dicet ε « Venite ‚
» benedicti Patris mei, percipite regnum. Abibunt mali
» in ambustionem aeternam , justi autem in vitam aeter-
» nam13 » et ibi erit illa visio facie ad facicm , qua illi
non sunt digni. Attendite quid dicam. Filium enim ho-
minis sicut hic, cum esset adhuc judicandus , et mali vi-
derunt, et boni ε (viderunt enim Apostoli, qui secuu'
sunt, viderunt Judaei , qui crucifixerunt 2 ) sic cum vene-
rit judicaturus , et boni illum videbunt et mali : boni ut
percipiant mercedem, quia secuti sunt ς mali ut percipiant
poenam, quia crucifixerunt. Soli ergo illi damnabuntur,
qui crucifixerunt? Audeo dicere, soli. Ergo nos, inquiunt
peccatores hujus temporis, securi sumus. Si non animum
interrogat Deus , securi estis. Quid est quod dixi? Intelli-
gat Charitas Vestra, ne hoc dicant in judicio Dei, quia
non intellexerunt. Judaei quia viderunt Christum , cruci-
fixerunt, tu'quia non vides Christum , verbo ipsius resis-
¹tis. Qui verbo resistis , carnem non crucifigeres si videres?
,Contempsit Judaeus in ligno pendentem, contemnis tu in
coelo sedentem. Ergo viderunt eum ambo genera, dum
hic esset : ambo genera videbunt , et cum venerit. Filius
enim hominis veniet, ut judicet, quia Filius hominis ve-
nit , ut judicaretur. Ideo quia Pater non est incarnatUS‚

¹ Matth. xxv, 3346.
24.

