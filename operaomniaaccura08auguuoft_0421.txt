ENAnRAno IN PsALMUM xtix. 407

tura posita fuerat. Fecit cum eis quadraginta dies. Impiis,
Judaeis non se demonstravit : illis demonstravit se, qui in
eum crediderant antequam crucifigeretur ; ut quos cruci-
fixus dimiserat titubantes, resurgens faceret fortes. Deinde
quadragesimo die commendans Ecclesiam suam, id est,
vocatam terram a solis ortu usque ad occasum ‚ ne habe-
rent excusationem qui volunt in schismate deperire ,
ascendit in coelum, dicens eis : « Erit mihi testes in Jeru-
salem ‚ unde species decoris ejus ‚ et in totam J udaeam et
Samariam ‚ et usque in totam terram. His enim dictis ,
nubes suscepit eum. Intuebantur illi quem noverant : no-
verant tamen in humilitate, nondum in claritate. Et cum
ab eis iret in coelum, admoniti sunt voce angelica, di-
cente : « Quid statis viri Galilaei? Hic Jesus quem videtis
» ire, sic veniet quemadmodum vidistis eum euntem in
» coelum1. » Ascendit ergo : regressi illi laetantes ‚ man-
serunt in civitate, secundum ejus praeceptum, donec im-
plerentur Spiritu sancto. Quid autem dictum erat Thomze
palpanti? « Quia vidisti, credidisti, beati qui non vident,
» et eredunt2. » Praedicti sumus. Terra illa vocata a solis
ortu usque ad occasum non videt, et credit. Occultus ergo
Deus deorum, et eis inter quos ambulavit, et eis a quibus
crucifixus est, et eis ad quorum oculos resurrexit, et nobis
qui credimus in coelo sedentem ‚ quem non vidimus in terra
ambulantem. Sed et si videremus, nonne hoc videremus
quod Judaei viderunt et crucifixerunt? Plus est quod non
videntes Christum credimus Deum, quam quod illi viden-
tes nonnisi hominem putaverunt. Illi denique male pu-
tando mortificaverunt, nos bene credendo vivificamur.
vl. Quid ergo , fratres? Ille Deus deorum , et tunc oc-
cultus, et modo occultus, numquid semper occultus? Non
plane ; audi sequentia ε « Deus manifestus veniet³. » Qui

¹ Act. 1, 3-12. - ² Joan. xx, 29, — 3 Psal. xux, 3.

