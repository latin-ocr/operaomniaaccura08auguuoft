ENARRATIO IN PSALMUM LV. 549

mendaces habebis, ideoque tuos , quia mendaces : aut si·
erunt veraces sermones . et non eos putabis te habere a
Deo , sed a te loqui 3 veraces erunt , sed tu mendax eris:
si autem cognoveris nihil te verum in sapientia Dei, in
fide veritatis ‚ posse dicere ‚ nisi quod ab illo accepisti, de
quo dicitur : « Quid enirn habes quod non accepisti1? »In
Deo laudas sermones tuos, ut in Deo lauderis sermonibus
Dei. Etenim si quod in te Dei est, honoratur a te, et tu
factus a Deo, honoraberis in Deo ε si autem quod in te
Dei est, honoraveris tanquam tuum , non Dei :quomodo
- populus ille longe factus est a sanctis, sic tu longe a
sancto. Ergo, « In Deo laudabo sermones meos ε si in
» Deo, quare meos? Et in Deo, et meos. In Deo , » quia
ab ipso ε « meos, » quia accepi. Ipse voluit meos esse qui
dedit, amando eum cujus sunt : quia ex illo mihi sunt,
mei facti sunt. Unde enim: «Panem nostrumquotidianum
» da nobis hodie 2? » Quomodo, nostrum-Pquomodo, da?
Ab illo petendo non eris vacuus, tuum confitendo non
eris ingratus. Si enim non dicas tuum, non accepisti :
rursus si dicas tuum ita , quasi a te sit quod dicis tuum ,
amittis quod acceperas, quia ingratus es illi a quo acce-
peras : « In Deo ergo laudabo sermones ‚ » quia ibi ipse
est sons sermonum verorum z « meos , » quia sitiens ac·-
cessi et bibi. « In Deo laudabo sermones meos, in Deo
» speravi, non timebo quid faciat mihi caro. » Nonne tu
eras qui paulo antedicebas: «Miserere mei, Domine,quo-
η niam conculcavit me homo, tota die bellans tribulavit
» me? » Quomodo ergo hic ; « Non timebo quid sa-
» ciat mihi caro? » Quid tibi faciet? Tu ipse paulo ante
dixisti ε «Conculcavit me‚tribulavit me ε »Nihil faciet cum
ista faciet? Respexit ad vinum quod manat de calcatura ,
et respondit ε Plane conculcavit , plane tribulavit, sed

¹ ι Cor. iv, 7. -· ² Mauh. vr, 11.

