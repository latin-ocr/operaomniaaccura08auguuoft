552 s. Ano-usum Episcopi

rapiat, quserens quid accuset aut quid vituperet, inco-
lere. intrat, non inhabitare ct perseverare. Nec istos ta-
men timeamus , fratres: « In Deo speravi, non timebo
» quid faciat mihi caro ¹. » Etsi incolunt, etsi intrant,
etsi fingunt, etsi abscondunt, caro sunt: tu in Domino
spera, nibil tibi saciet caro. Sed infert tribulationem,
infert conculcationem Ξ) Accedit vinum, quia uva premi-
tur. Tribulatio tua infructuosa non erit: alter videt te,
imitatur te: quia et tu ut disceres talem ferre, caput
tuum contemplatus es , botrum illum primum , ad quem
intravit homo ut videret, incoluit, et abscondit traditor
Judas. Omnes ergo ficto animo intrantes , incolentes et
abscondentes noli timere. Pater ipsorum J udas cum Do-
mino tuo fuit : ct ille quidem noverat eum , quanquam
J udas traditor incolebat et abscondebat, tamen cor ipsius
Domino rerum patebat : sciens ille elegit unum , unde
tibi solatium faceret nescituro quos devites. Poterat enim
ille non eligere Judam, quia noverat Judam : ait quippe
Discipulis : « Nonne ego vos duodecim elegi, et unus ex
>› vobis diabolus est2‘? ³) Ergo et diabolus electus est?
Aut si electus non est, quomodo duodecim elegit, et non
potius undecim? Electus et ille est, sed ad aliud. Electi
undecim ad opus probationis, electus unus ad opus ten-
tationis. Unde possit tibi exemplum dare nescituro quos
devites malos, quos caveas falsos et fictos , incolentes et
abscondentes, nisi ut dicat tibi : Ecce ego mecum habui
unum ipsorum? praecessit exemplum , toleravi, perferre
volui quod sciebam, ut tibi nescienti praeberem solatium.
Quod mihi fecit, hoc faciet et tibi z ut multum possit, ut
multum saeviat, accusaturus cst, falsa crimina dicturus
cst. Ut praevaleant falsitates, numquid in te praevalebunt,
et in me non praevaluerunt? In me certe prwvaluerunt ,

¹ Psal. tv, τ’). -- ² Joan. vr, ‚⁸¹-

