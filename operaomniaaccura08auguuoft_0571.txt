ENARRAno nv PSALMUM LV. 557
sum, inveni te misericordem in repromittendo, veracem
in reddendo. «Sicut et in repromissione tua. »

XV. « Convertamur inimici mei retrorsum1. » Hoc
ipsis prodest, non male illis optat. Etenim praecedere vo-
lunt, ideo corrigi nolunt. Mones inimicum tuum ut bene
vivat, ut se corrigat : ille contemnit , ille respuit verbum
tuum ε Ecce qui me monet, ecce a quo auditurus sum
praecepta quibus vivam. Praecedere te vult, et praecedendo
non corrigitur. Non attendit quia verba tua non sunt tua,
non attendit quia vitam tuam Deo enuntias, non tibi.
Praecedendo ergo non corrigitur 2 bonum est illi ut con-
vertatur retrorsum, et quem praecedere volebat sequatur.
Dominus de passione sua futura Discipulis loquebatur,
exhorruit Petrus , et ait ι « Absit , Domine , non fiet is-
» tud : » qui paulo ante dixerat : « Tu es Christus Filius
» Dei vivi, » confessus Deum, timuit eum mori quasi
hominem. Dominus autem qui sic venerat ut pateretur,
(neque enim aliter salvi esse possemus, nisi ejus sanguine
redimeremur :)paulo ante confessionem Petri laudaverat,
et dixerat: « Quia non tibi caro et sanguis revelavit hoc ,
» sed Pater meus qui in ecelis est ε propterea tu es Petrus,
³) et super istam petram aedificabo Ecclesiam meam, et
» portae inferorum non vincent eam, et tibi dabo claves
» regni coelorum : »Videte queamadmodum prosecutus est
confessionem veram, piam, plenam fiduciae , quia dixit :
« Tu es Christus Filius Dei vivi.·» Continuo autem ubi
coepit loqui Dominus de passione sua, timuit ille ne periret
moriendo , cum ipsi nos periremus nisi ille moreretur, et
ait ε « Absit, Domine , non fiet istud. n Et Dominus illi,
cui paulo ante dixerat: « Beatus es, et super hanc petram
» aedificabo Ecclesiam meam. Redi, inquit, retro , Sata-
» nas, scandalum mihi es : » Quare ergo Satanas, qui

¹ Psal. ιν, ιο.

